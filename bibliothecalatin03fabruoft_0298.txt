REVERENDISSIMO ATQUE ERUDrrIsslMo VIRO
ERICO BENZELIO

Β, Erici, Archiepiscopi Upsel. F. Gothoburgensi nuper,
nunc
LlNCOPENSI EPISCOPO

dignissimo.

. S. .
JO. ALBERTUIS FABRICIUS

Non tantum mihi arrogo, VIR REVERENDISSIME , ut gravioribus Te curis va-
cantem, Sacrisque et Divinis tam felici connubio jungentem elegantias ac cultum
meliorum temporum, avocare instituam eorum Scriptorum interpellatione, quorum
plerosque aetatis suae, qua vixerunt vitio, rerum rudior intelligentia et sermonis
domestica quaedam barbaries infuscavit. Sed jampridem exstare volui monumentum
aliquod publicum meae in Te observantiae, animique a multis jam annis Tibi de-
ditissimi, et incensi amore Virtutis atque eruditionis Tuae.

Enimvero medii etiam et infimi aevi auctores universos sano doctoque judicio
Tuo neutiquam adspernandos videri, satis superque demonstrasti praeclaris ad Jo-
annis Vastovii‚ Gothi⁷ Vitem aquiloniam notis, et magis etiam in tomo Scriptorum
Septentrionalium‚ quem a Te jussi sumus exspectare, es demonstraturus.

Est praeterea ratio propria ac peculiaris, quae praesens suasit Volumen peramato
ac Venerando Nomini Tuo a me consecrari. Nam cum necdum tulerit occasio offerre
Tibi, quod pridem gestiebam facere, Aratorem Poetam , quem collatum cum insi-
gni Codice MS. in acceptis a Te computo: saltim huncce Tomum necessario ad
Te ablegandum duxi, in quo typis exscriptum Tibi rependo supplementum mo-
ralis somnii Pharaonis, quod ex Codice descriptum Upsaliensi benigne mecum com-
municare ante plures annos dignatus es cum Biblioth. illius opulentissimae curam
gereres, magna cumlaude, studioque incredibili rem litterariam augendi et ornandi.

Rogo igitur vehementer, ut quem grata mente jam Tibi offero librum hunc⁷ ac—
cipias 3 me pignus mutuum amoris ct observantiae in Te meae: meque qui am-
plecti Te ac venerari non desinam, porro habeas amori Tuo commendatum.

DEUS ac Servator Summusque Episcopus animarum nostrarum, Praesulem Te
per multos insecuturos annos publico Ecclesiae et Sveciae Tuae bono praesse feli-
citer, atque integra valetudine, rebusque prosperis ac pollentibus longam aetatem
rei litterariae decori esse jubeat, nt et Philonem studio illustratum Tuo, et Scrip-

torum syllogen Septentrionalium, atque alia divitis solidaeque doctrinae Tuae

monumenta evolvere nobis concedatur. Vale VIR REVERENDISSJME.
Scripsi Hamburgi X. Cal. Octobr. A. C. cloloccxxxv.

